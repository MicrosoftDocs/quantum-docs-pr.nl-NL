---
title: Bijdragen aan de Microsoft Quantum Development Kit
description: Ontdek hoe u kunt bijdragen aan de Microsoft Quantum Development Kit en de kwantumontwikkelaars-community.
author: cgranade
ms.author: chgranad
ms.date: 10/12/2018
ms.topic: article
uid: microsoft.quantum.contributing
ms.openlocfilehash: cf913a09395f0694a51645ec8f91171e5b1555c3
ms.sourcegitcommit: 0181e7c9e98f9af30ea32d3cd8e7e5e30257a4dc
ms.translationtype: HT
ms.contentlocale: nl-NL
ms.lasthandoff: 06/23/2020
ms.locfileid: "85273311"
---
# <a name="contributing-to-the-quantum-development-kit"></a>Bijdragen aan de Quantum development kit

De Quantum development kit is meer dan een verzameling hulpprogramma's voor het schrijven van kwantumprogramma's.
Het is onderdeel van een brede community van mensen die kwantumcomputing ontdekken, kwantumalgoritmen onderzoeken, nieuwe toepassingen voor kwantumapparaten ontwikkelen en/of op andere wijze samenwerken om optimaal gebruik te maken van de kwantumprogramma's.
Als lid van die community is de Quantum development kit erop gericht om kwantumontwikkelaars uit allerlei vakgebieden te voorzien van de functies die ze nodig hebben.
Uw bijdragen aan de Quantum development kit helpen om dat doel te verwezenlijken door de hulpprogramma's en de bijbehorende documentatie die door andere kwantumontwikkelaars worden gebruikt, te verbeteren of zelfs door nieuwe functies en functionaliteit te maken die de hele kwantumprogrammeercommunity ten goede komt.
We zijn u zeer dankbaar voor uw bijdragen en de gelegenheid om er samen voor te zorgen dat onze community een succes wordt.

In deze handleiding geven we enkele adviezen over hoe u een zo nuttig mogelijke bijdrage kunt leveren voor een breed publiek in de kwantum-programmeercommunity.

## <a name="building-community"></a>Bouwen aan de community

Allereerst dient u altijd de community in gedachten te houden waaraan u een bijdrage wilt leveren.
Door uw collega's en iedereen binnen en buiten de kwantumprogrammeercommunity met respect te behandelen en u professioneel te gedragen, kunt u meehelpen ervoor te zorgen dat deze community zo nuttig en gastvrij mogelijk blijft.

Als onderdeel van die inspanningen, geldt voor alle Quantum development kit-projecten de [gedragscode voor opensourcecode van Microsoft](https://opensource.microsoft.com/codeofconduct/) (Engelstalig).
Raadpleeg voor meer informatie de [veelgestelde vragen over de gedragscode](https://opensource.microsoft.com/codeofconduct/faq/) of neem contact op met [opencode@microsoft.com](mailto:opencode@microsoft.com) als u aanvullende vragen of opmerkingen hebt.

## <a name="what-kinds-of-contributions-help-the-community"></a>Wat voor soort bijdragen zijn nuttig voor de community?

Er zijn veel verschillende manieren om de kwantumprogrammeercommunity te helpen met uw bijdragen.
In deze handleiding richten we ons op drie manieren die met name relevant zijn voor de Quantum development kit.
Al deze manieren zijn van cruciaal belang voor het opbouwen van een kwantumcommunity die mensen in staat stelt hun doelen te bereiken.
Ondanks dat is dit beslist geen uitputtende lijst: u wordt aangeraden ook andere manieren uit te proberen om de community te helpen de beloften van kwantumprogrammering waar te maken.

- **Fouten rapporteren.** De eerste stap voor het oplossen van fouten en andere soorten problemen, is om ze te melden. Laat het ons weten als u een bug in de Quantum development kit hebt gevonden, zodat wij het probleem kunnen oplossen en een betere set hulpprogramma's voor de kwantumprogrammeercommunity kunnen maken.
- **Documentatie verbeteren.** Elke documentatieset kan altijd worden verbeterd, uitgebreid of toegankelijker worden gemaakt.
- **Code bijdragen.** Een van de meest directe manieren om bijdragen te leveren is uiteraard door het toevoegen van nieuwe code aan de Quantum development kit.

Deze verschillende soorten bijdragen zijn allemaal zeer waardevol en worden zeer gewaardeerd.
In de rest van de handleiding vindt u per soort bijdrage advies over de manier waarop u die het beste kunt leveren.

## <a name="where-do-contributions-go"></a>Wat gebeurt er met bijdragen?

De Quantum development kit bevat een aantal verschillende onderdelen die samen een compleet platform vormen voor het schrijven van kwantumprogramma's.
Elk onderdeel hoort bij een andere opslagplaats, dus een van de eerste dingen die gedaan moet worden, is uitzoeken waar elke bijdrage thuishoort.

- [**microsoft/Quantum**](https://github.com/Microsoft/Quantum): Voorbeelden en hulpprogramma's waarmee u aan de slag kunt gaan met de Quantum development kit.
- [**microsoft/QuantumLibraries**](https://github.com/Microsoft/QuantumLibraries): Standaardbibliotheken en bibliotheken voor specifieke domeinen voor de Quantum development kit.
- [**microsoft/QuantumKatas**](https://github.com/Microsoft/QuantumKatas): Programmeeroefeningen in eigen tempo voor het leren van kwantumcomputing en de programmeertaal Q#.
- [**microsoft/qsharp-compiler**](https://github.com/microsoft/qsharp-compiler): De Q#-compiler, de Visual Studio-extensie en de Visual Studio Code-extensie.
- [**microsoft/qsharp-runtime**](https://github.com/microsoft/qsharp-runtime): Simulatieframework, codegeneratie en simulatiedoelcomputers voor de Quantum development kit.
- [**microsoft/iqsharp**](https://github.com/microsoft/iqsharp): Jupyter-kernel en Python-hostfunctionaliteit voor Q#, evenals Docker-installatiekopieën voor het gebruik van IQ# in cloudomgevingen.
- [**MicrosoftDocs/quantum-docs-pr**](https://github.com/MicrosoftDocs/quantum-docs-pr): Broncode voor de documentatie die is gepubliceerd op https://docs.microsoft.com/quantum.

> [!NOTE]
> Helaas kunnen we momenteel geen code- en documentatiebijdragen accepteren in de opslagplaats [**microsoft/Quantum-NC**](https://github.com/microsoft/Quantum-NC), maar bugrapporten worden nog steeds zeer op prijs gesteld.

Er zijn ook enkele andere, meer gespecialiseerde opslagplaatsen die gericht zijn op verschillende gebeurtenissen of op hulpfunctionaliteit met betrekking tot de Quantum development kit.

- [**msr-quarc/qsharp.sty**](https://github.com/msr-quarc/qsharp.sty): Ondersteuning voor LaTeX-opmaak voor Q#-syntaxis.
- [**msr-quarc/intern-workshop-2019**](https://github.com/msr-quarc/intern-workshop-2019): IQ# Notebook for Deutsch – Jozsa-zelfstudie die is gegeven in de interne workshop in 2019.

## <a name="next-steps"></a>Volgende stappen

Hartelijk dank voor uw deelname aan de Quantum development kit-community. We verheugen ons op uw bijdragen.
Ga verder met een van de volgende handleidingen als u meer wilt weten over het leveren van bijdragen.

> [!div class="nextstepaction"]
> [Meer informatie over het rapporteren van bugs](xref:microsoft.quantum.contributing.reporting)

> [!div class="nextstepaction"]
> [Meer informatie over het leveren van documentatiebijdragen](xref:microsoft.quantum.contributing.docs)

> [!div class="nextstepaction"]
> [Meer informatie over het openen van pull-aanvragen](xref:microsoft.quantum.contributing.pulls)
