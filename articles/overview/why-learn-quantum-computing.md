---
title: Waarom zou ik kwantumcomputing leren gebruiken?
description: ''
author: natke
ms.author: nakersha
ms.date: 10/16/2019
ms.topic: article
uid: microsoft.quantum.overview.why
ms.openlocfilehash: 389b745a9f19caa6272e7d537e3ee5f884cec36b
ms.sourcegitcommit: edcf15044d7bdf4f8b21fb8f6af4bde475eb13a0
ms.translationtype: HT
ms.contentlocale: nl-NL
ms.lasthandoff: 11/04/2019
ms.locfileid: "73529917"
---
# <a name="why-learn-quantum-computing"></a>Waarom zou ik kwantumcomputing leren gebruiken?

Kwantumcomputers zijn zeer interessant, maar waarom zou u kwantumcomputing leren?

In dit gedeelte geven we u een aantal redenen waarom het leren werken met kwantumcomputing een goed idee is.

## <a name="join-the-quantum-revolution"></a>Doe mee aan de kwantumrevolutie

Onderzoekers hebben zich nog maar net een voorstelling gemaakt van de mogelijkheden voor toekomstige kwantumtechnologieën. We staan aan het begin van wat sommige mensen de tweede kwantumrevolutie noemen. De eerste revolutie bestond uit het inzetten van kwantumfysica voor het ontwikkelen van baanbrekende uitvindingen zoals de laser en de transistor. In de loop van het afgelopen decennium heeft de wetenschap steeds meer grip gekregen op kwantumsystemen op het niveau van afzonderlijke deeltjes, wat baanbrekende mogelijkheden biedt, waarvan de meeste nog moeten worden ontdekt. Blijf niet langer langs de zijlijn staan, maar doe actief mee. U kunt nu al een bijdrage leveren aan de technologie die de wereld van morgen zal vormgeven.

## <a name="solving-great-challenges-requires-diverse-communities"></a>Voor het oplossen van geweldige uitdagingen zijn diverse community's vereist

Het realiseren van efficiënte kwantumcomputing is mogelijk een van de grootste uitdagingen van ons tijdperk. De complexiteit ligt in het feit dat er veel verschillende aspecten moeten worden opgelost: betrouwbare en schaalbare kwantumhardware, efficiënte kwantumsoftware, robuuste en goedkope foutcorrectieprotocollen en praktische toepassingen om er maar een paar te noemen. We hebben een grote community van wetenschappers, engineers en ontwikkelaars nodig die samenwerken om deze problemen op te lossen. Om tot deze community te komen, is een breed netwerk van mensen uit verschillende disciplines vereist. Ongeacht uw achtergrond, kunt u vandaag nog deelnemen aan de kwantumrevolutie. Iedereen is welkom!

## <a name="get-inspired-by-the-quantum-world"></a>Laat je inspireren door de wereld van kwantumcomputing

Ondanks dat we nog steeds ver verwijderd zijn van fouttolerante kwantumcomputers, zien we al enkele belangrijke resultaten van kwantumcomputing in de klassieke computerwetenschap. In de afgelopen jaren zijn verschillende nieuwe algoritmen ontwikkeld op basis van de technieken die worden gebruikt in kwantumcomputing. Deze algoritmen zijn de zogenaamde door kwantumfysica geïnspireerde algoritmenen kunnen op klassieke computers worden uitgevoerd. Enkele voorbeelden van deze algoritmen zijn aanbevelingssystemen of genetische algoritmen die sneller werken dan eerdere, klassieke methoden. Door het leren van kwantumcomputing maakt u ook kennis met een nieuwe manier van denken over computing, waardoor uw perspectief op klassieke programma's zal veranderen.

## <a name="quantum-computing-is-fun"></a>Kwantumcomputing is leuk!

Naast de hierboven besproken impact in de praktijk, zijn we van mening dat kwantumcomputing ook leuk is. Het leren van kwantumcomputing is een dankbare ervaring, waarin u geavanceerde kennis opdoet en de vaardigheden onder de knie krijgt die nodig zijn voor het bouwen van de technologie van de toekomst.

## <a name="next-steps"></a>Volgende stappen

* [Wat is Q#?](xref:microsoft.quantum.overview.qsharp)
* [Aan de slag met de Microsoft Quantum Development Kit](xref:microsoft.quantum.welcome)
