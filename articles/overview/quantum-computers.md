---
title: Wat kunnen kwantumcomputers doen?
description: Lees hier meer over de impact van kwantumcomputing, van nieuwe kwantumalgoritmen tot door kwantum geïnspireerde algoritmen die worden uitgevoerd op klassieke computers.
author: natke
ms.author: nakersha
ms.date: 10/23/2019
ms.topic: article
uid: microsoft.quantum.overview.computers
ms.openlocfilehash: 9d8ba90a504f298f9465ebf564c43625a4d43168
ms.sourcegitcommit: edcf15044d7bdf4f8b21fb8f6af4bde475eb13a0
ms.translationtype: HT
ms.contentlocale: nl-NL
ms.lasthandoff: 11/04/2019
ms.locfileid: "73529955"
---
# <a name="what-can-a-quantum-computer-do"></a>Wat kan een kwantumcomputer doen?

Wat kunnen we doen met een kwantumcomputer wat niet kan met een klassieke computer?

Stel dat we een aantal problemen willen oplossen waar de hele wereld al jaren mee worstelt. Bestaande computers zouden daar miljarden jaren voor nodig hebben, terwijl een kwantumcomputer hier in dagen, uren of zelfs minuten klaar mee is.

Kwantumcomputing stelt onderzoekers in staat om nieuwe katalysatoren en materialen te ontwikkelen, geneesmiddelen te verbeteren, de ontwikkeling van kunstmatige intelligentie te versnellen en essentiële vragen over de oorsprong van ons universum te beantwoorden.

## <a name="quantum-simulation"></a>Kwantumsimulatie

Het modelleren van kwantumsystemen met behulp van kwantumprogramma's biedt enorm veel mogelijkheden voor het verkrijgen van inzichten die leiden tot innovaties in allerlei branches. Fotosynthese, supergeleiders en complexe moleculen zijn voorbeelden van kwantumsystemen die kunnen worden gesimuleerd met behulp van kwantumprogramma's.

Het simuleren van microscopische systemen die zich gedragen op basis van de wetten van de kwantummechanica, kost enorm veel rekenkracht. We moeten rekening houden met alle mogelijke toestanden die zich in superpositie kunnen bevinden en het aantal toestanden neemt exponentieel toe met de grootte van het systeem. In een kwantumcomputer hoeven we niet alle toestanden van het systeem te modelleren. In plaats daarvan sluiten we de kwantumtoestand van het systeem dat we willen simuleren in de qubits van de computer zelf in en voeren we de simulatie uit met een specifieke set kwantumgates. Met andere woorden, we gebruiken een kwantumcomputer om een kwantumsysteem te simuleren.

Chemische moleculen zijn kwantumsystemen en kunnen daarom op deze manier worden geanalyseerd. Een voorbeeld van een dergelijke specifieke chemische stof is het enzym _nitrogenase_. Als we een beter inzicht verkrijgen in de eigenschappen van deze stof, kan deze potentieel geschikt zijn om het energieverbruik en de uitstoot van broeikasgassen door bestaande meststoffen te verminderen.

## <a name="cryptography"></a>Cryptografie

Misschien wel de bekendste toepassing van kwantumcomputers vinden we in de cryptografie, waar Peter Shor in 1994 liet zien dat een schaalbare kwantumcomputer elke veelgebruikte versleutelingstechniek kan achterhalen.  Klassieke cryptografie is afhankelijk van de complexiteit van bewerkingen op grote getallen, zoals het ontbinden van grote getallen in twee priemgetallen.

Kwantumcomputing maakt deze bewerkingen theoretisch mogelijk (via het algoritme van Shor). Hoewel de implementatie van dit algoritme fysiek niet mogelijk is met de huidige schaal van kwantumhardware, heeft het algoritme de ontwikkeling gestimuleerd van kwantumbestendige algoritmen voor future-proof gegevensbeveiliging, met inbegrip van nieuwe kwantumalgoritmen voor versleuteling en distributie van cryptografische sleutels.

Hier bij Microsoft beschikken we over een team dat wereldwijd toonaangevend is als het gaat om post-kwantum cryptografie en beveiliging en dat zich exclusief bezighoudt met het ontwikkelen van kwantumbestendige algoritmen.

## <a name="optimization"></a>Optimalisatie

Optimalisatie is de taak van het zoeken binnen een hoog-dimensionale ruimte naar een oplossing die een bepaalde kostenfunctie minimaliseert.   Op een kwantumcomputer kunnen we optimalisatiealgoritmen versnellen, zodat er oplossingen kunnen worden gevonden die anders niet mogelijk waren. Toepassingen variëren van transport en logistiek tot gezondheidszorg, diagnostiek en materiaalwetenschappen. Er kan sprake zijn van een aanzienlijke impact op de manier waarop deze branches efficiënter kunnen werken.

Optimalisatie met kwantumcomputing biedt ons de mogelijkheid om transport en logistiek te innoveren op een manier die niet mogelijk is met de klassieke systemen van dit moment.

Het optimaliseren van de verkeersstroom kan opstoppingen verminderen.  Naast het plannen van routes, zijn er kansen voor de toewijzing van gates voor vliegtuigen, pakketbezorging, taakplanning en meer. Met baanbrekende ontwikkelingen in materiaalwetenschappen krijgen we de beschikking over nieuwe vormen van energie, accu's met een grotere capaciteit, lichter en sterker materiaal.

## <a name="machine-learning"></a>Machine learning

Een groot aantal numerieke berekeningen bij klassieke computing bestaat voornamelijk uit het oplossen van stelsels van lineaire vergelijkingen. Dit is met name zo op het gebied van machine learning, waarbij de meeste rekenkosten voortvloeien uit het berekenen van de inverse van enorme matrices.

Gelukkig bestaat er een kwantumalgoritme waarmee we het stelsel bij benadering kunnen oplossen op een manier die exponentieel sneller is dan met een klassieke computer. Dit algoritme maakt het mogelijk om problemen die de oplossing van een stelsel van lineaire vergelijkingen vereisen, veel sneller te verwerken.

Oplossingen voor problemen op deze gebieden helpen bij het vinden van een oplossing voor de energiecrisis, klimaatverandering, voedselschaarste, en persoonlijke en nauwkeurige medische diagnose.

## <a name="quantum-inspired-computing"></a>Door kwantum geïnspireerde computing

Door kwantum geïnspireerde algoritmen worden geïmplementeerd met klassieke software, maar gebruiken kwantumprincipes voor hogere snelheid en verbeterde nauwkeurigheid.

Door kwantum geïnspireerde algoritmen worden toegepast in medisch onderzoek, bijvoorbeeld om de nauwkeurigheid van MRI-scans te verbeteren. Door kwantum geïnspireerde computing wordt gebruikt om de configuratie van de MRI-apparatuur te optimaliseren voor het identificeren van specifieke ziekten.

## <a name="next-steps"></a>Volgende stappen

* [Waarom zou ik kwantumcomputing gebruiken?](xref:microsoft.quantum.overview.why)
* [Aan de slag met de Microsoft Quantum Development Kit](xref:microsoft.quantum.welcome)
